{"template":"__react_static_root__/src/containers/News","sharedHashesByProp":{},"data":{"post":{"pk":1611845374310,"image":"https://firebasestorage.googleapis.com/v0/b/citizenawz.appspot.com/o/images%2FIMG-20210128-WA0092.jpg?alt=media&token=f87a7494-2a06-4b06-b0fd-3eb3f8657ff0","data":"सिटीजन संवाददाता : चन्द्र जीत कुमार \nदरभंगा:राष्ट्रीय किसान मजदूर संगठन के राष्ट्रीय अध्यक्ष सह पूर्व प्रत्याशी 84 हायाघाट विधानसभा पिंकी चौधरी ने रविवार को दरभंगा अपने आवास पर मीडिया में नीतीश कुमार पर जमकर निशाना साधा। कहा, बिहार में भ्रष्टाचार ही भ्रष्टाचार है। सात निश्चय योजना भ्रष्टाचार का जंक्शन है। इस योजना के नाम पर विकास की ढींढोरा पीट नीतीश ने प्रधानमंत्री को भी ठगने एवं दृगभ्रमित करने का काम किया है। वह जान बूझकर बिहारियों को अशिक्षित रखना चाहते हैं, ताकि वे शिक्षित होकर रोजगार न मांग बैठें।\n\nउन्होंने कहा कि इस लोकतंत्र के महापर्व में भी बिहार के गरीब तबके के लोग अपनी पेट की आग को मिटाने के लिए रोज पलायन कर रहे हैं। वे मताधिकार से वंचित हो रहे हैं। वहीं सरकार मतदान प्रतिशत बढ़ाने के लिए लोगों को जागरूक करने का ड्रामा कर रही है। धन्य हैं बिहार के सुशासन बाबू तथा विकास पुरुष नीतीश कुमार। जिनके राज्य में बेरोजगारी, गुंडागर्दी, भ्रष्टाचार तथा कमीशनखोरी का बोलबाला कायम हो चुका है। नीतीश कुमार की सरकार 15 वर्षों के कार्यकाल में क्या और कितना विकास किया, इसका हिसाब देना होगा। बिहार की जनता उन्हें कभी माफ नहीं करेगी। उन्होंने लोगों से आह्वान करते हुए कहा कि उन लोगों को सबक सिखाएं, जिन लोगों ने 30 वर्षों तक इस प्रदेश को गर्त में ढकेला है।\n\nनीतीश को सीएम की गद्दी से हटाना मकसद।\n\nपिंकी चौधरी ने कहीं कि बिहार का पैसा लूटने वालों की जगह सिर्फ जेल है और नीतीश कुमार सात निश्चय घोटाले में फंस गए हैं। उन्हें जेल जाना ही होगा। मुख्यमंत्री को गद्दी से हटाना ही हमारा एकमात्र मकसद है और हम इसके लिए दिन-रात मेहनत कर रहें हैं। उन्होंने कहा कि आप लोगों का सहयोग मिला तो हायाघाट को विकसित विधानसभा बनाऊंगी।","date":"2021-01-28","trending":true,"categaory":"Darbhanga","headline":"बिहार सरकार सात निश्चय योजना भ्रष्टाचार का जंक्शन - भासपा नेत्री पिंकी चौधरी"}},"path":"post/1611845374310"}
